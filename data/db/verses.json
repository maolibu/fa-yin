[
  {
    "id": 1,
    "lines": [
      "諸惡莫作，眾善奉行，自淨其意，是諸佛教。"
    ],
    "source": "七佛通戒偈 ／ 《法句經》"
  },
  {
    "id": 2,
    "lines": [
      "諸行無常，是生滅法。生滅滅已，寂滅為樂。"
    ],
    "source": "無常偈 ／ 《大般涅槃經》"
  },
  {
    "id": 3,
    "lines": [
      "諸法因緣生，我說即是因。因緣盡故滅，大師如是說。"
    ],
    "source": "緣起偈 ／《佛本行集經》"
  },
  {
    "id": 4,
    "lines": [
      "眾因緣生法，我說即是空，亦為是假名，亦是中道義。"
    ],
    "source": "三諦偈 ／ 《中論》"
  },
  {
    "id": 5,
    "lines": [
      "本有今無，本無今有。三世有法，無有是處。"
    ],
    "source": "四柱偈 ／ 《大般涅槃經》"
  },
  {
    "id": 6,
    "lines": [
      "能施所施及施物，於三世中無所得。",
      "我今安住最勝心，供養一切十方佛。"
    ],
    "source": "三輪清淨偈 ／ 《大乘本生心地觀經》"
  },
  {
    "id": 7,
    "lines": [
      "是日已過，命亦隨減，如少水魚，斯有何樂？",
      "眾等當勤精進，如救頭然，但念無常，慎勿放逸！"
    ],
    "source": "普賢菩薩警眾偈 ／ 《禪林備用清規》"
  },
  {
    "id": 8,
    "lines": [
      "常當攝身行，而不殺盜淫，不兩舌惡口，不妄言綺語，",
      "心不貪邪欲，無恙不毒想，舍離諸邪見，是為菩薩行。"
    ],
    "source": "菩薩行偈 ／ 《賢愚經》"
  },
  {
    "id": 9,
    "lines": [
      "持戒清淨人所奉，恭敬隨時以施粥。",
      "十利饒益於行者，色力壽樂辭清辯。",
      "宿食風除飢渴消，是名為藥佛所說。"
    ],
    "source": "藥師佛談粥偈 ／ 《摩訶僧祇律》"
  },
  {
    "id": 10,
    "lines": [
      "由愛故生憂，由愛故生怖。若離於愛者，無憂亦無怖。"
    ],
    "source": "《妙色王因緣經》"
  },
  {
    "id": 11,
    "lines": [
      "趣求諸欲人，常起於希望。諸欲若不遂，惱壞如箭中。"
    ],
    "source": "《阿毘達磨俱舍論》"
  },
  {
    "id": 12,
    "lines": [
      "吾學真空不學仙，恐君此語是虛傳。",
      "海山不是吾歸處，歸處須歸兜率天。"
    ],
    "source": "白居易欲歸兜率天偈 ／ 《白香山詩集》"
  },
  {
    "id": 13,
    "lines": [
      "一念存生滅，千機縛有無。神鋒輕舉處，透出走盤珠。"
    ],
    "source": "張方平讀楞伽經偈 ／ 樂全集"
  },
  {
    "id": 14,
    "lines": [
      "漚生與漚滅，二法本來齊。欲識真歸處，趙州東院西。"
    ],
    "source": "楊億 ／《禪林珠璣》"
  },
  {
    "id": 15,
    "lines": [
      "勇者入定觀，身心所與塵，見已生穢惡，如彼彩畫瓶。"
    ],
    "source": "莫貪淫慾偈 ／ 《出曜經》"
  },
  {
    "id": 16,
    "lines": [
      "身是菩提樹，心如明鏡臺。時時懃拂拭，莫使惹塵埃。"
    ],
    "source": "神秀悟禪偈 ／ 《六祖大師法寶壇經》"
  },
  {
    "id": 17,
    "lines": [
      "菩提本無樹，明鏡亦非臺。本來無一物，何處惹塵埃。"
    ],
    "source": "慧能 ／《六祖大師法寶壇經》"
  },
  {
    "id": 18,
    "lines": [
      "出入雲閒滿太虛，元來真相一塵無。",
      "重重請問西來意，唯指庭前一柏樹。"
    ],
    "source": "庭前柏樹子偈 ／ 《五燈會元》"
  },
  {
    "id": 19,
    "lines": [
      "河陽新婦子，木塔老婆禪。臨濟小廝兒，却具一隻眼。"
    ],
    "source": "《鎮州臨濟慧照禪師語錄》"
  },
  {
    "id": 20,
    "lines": [
      "大地艷纖埃，何人眼不開。始隨芳草去，又逐落花回。",
      "羸鶴翹寒木，狂猿嘯古臺。長沙無限意，咄。"
    ],
    "source": "長沙無限意偈 ／ 《佛果圜悟禪師碧巖錄》"
  },
  {
    "id": 21,
    "lines": [
      "生緣有路人皆委，水母何曾離得蝦。",
      "但得日頭東畔出，誰能更喫趙州茶。"
    ],
    "source": "慧南黃龍三關偈 ／ 《人天眼目》"
  },
  {
    "id": 22,
    "lines": [
      "若欲懺悔者，端坐念實相。眾罪如霜露，慧日能消除。"
    ],
    "source": "懺悔偈 ／ 《佛說觀普賢菩薩行法經》"
  },
  {
    "id": 23,
    "lines": [
      "須彌芥子父，芥子須彌爺。山水坦然平，敲冰來煮茶。"
    ],
    "source": "傅翕介子納須彌偈 ／ 《禪林珠璣》"
  },
  {
    "id": 24,
    "lines": [
      "諸優戲場中，一貴復一賤。心知本相同，所以無欣怨。"
    ],
    "source": "王安石"
  },
  {
    "id": 25,
    "lines": [
      "我聞吳道子，初作酆都變；都人懼罪業，兩月罷屠宰。",
      "此畫實無相，筆墨假和成；譬如說食飽，何處生怖汗？",
      "乃知法界性，一切唯心造；若人了此言，地獄自破碎。"
    ],
    "source": "蘇軾地獄變相偈 ／ 《禪林珠璣》"
  },
  {
    "id": 26,
    "lines": [
      "似僧有發，似俗無塵，作夢中夢，見身外身。"
    ],
    "source": "黃庭堅自贊偈 ／ 《禪林珠璣》"
  },
  {
    "id": 27,
    "lines": [
      "提起提起，放下放下，這點光明，照天照地。"
    ],
    "source": "琉璃光明偈 ／ 《禪林珠璣》"
  },
  {
    "id": 28,
    "lines": [
      "道源不遠，性海非遙。但向己求，莫從他覓。覓亦不得，得亦非真。"
    ],
    "source": "南嶽慧思道向己求偈 ／ 天台九祖傳"
  },
  {
    "id": 29,
    "lines": [
      "光明寂照遍河沙，凡聖含靈共我家。",
      "一念不生全體現，六根纔動被雲遮。",
      "斷除煩惱重增病，執著真如亦是邪。",
      "隨順世緣無掛礙，涅槃生死等空華。"
    ],
    "source": "張拙隨順世緣偈 ／ 《禪林珠璣》"
  },
  {
    "id": 30,
    "lines": [
      "如火蓋乾薪，增長火熾然；如是受樂者，愛火轉增長。",
      "薪火雖熾然，人皆能捨棄，愛火燒世間，纏綿不可舍。"
    ],
    "source": "愛欲纏綿偈 ／ 正法念經"
  },
  {
    "id": 31,
    "lines": [
      "今為無眼曹，空諍自謂諦；睹一雲餘非，坐一象相怨。"
    ],
    "source": "鏡面王論盲人摸象偈 ／ 《六度集經》"
  },
  {
    "id": 32,
    "lines": [
      "嗔恚鬥諍間，不應於中止。羝羊共婢鬥，村人獼猴死。"
    ],
    "source": "殃及無辜偈 ／ 《雜寶藏經》"
  },
  {
    "id": 33,
    "lines": [
      "善歌大好歌，由歌果獲此。見汝能歌唱，截卻於雙耳。",
      "若不能防口，不用善友言；非但截卻耳，舂臼項邊懸。"
    ],
    "source": "不聽忠告落難偈 ／ 《根本說一切有部毘奈耶破僧事》"
  },
  {
    "id": 34,
    "lines": [
      "寧入投炭爐，以山投幽谷，生犯七步蛇，不與愚從事。"
    ],
    "source": "不與惡人為伍偈 ／ 《出曜經》"
  },
  {
    "id": 35,
    "lines": [
      "有人來罵我，分明瞭了知。雖然不應對，卻是得便宜。"
    ],
    "source": "寒山忍辱偈 ／ 《寒山子詩集》"
  },
  {
    "id": 36,
    "lines": [
      "土中埋魚骨，卻道是珍珠，自業不肯修，只想覓遺寶。"
    ],
    "source": "夢想發財偈 ／ 《根本說一切有部毘奈耶雜事》"
  },
  {
    "id": 37,
    "lines": [
      "方子由君請，妙法急急尋。看方不服沒，病以何日輕?"
    ],
    "source": "無際大師"
  },
  {
    "id": 38,
    "lines": [
      "是心意識無有安住，不分別過去、不執著未來、不戲論現在。"
    ],
    "source": "《大寶積經》"
  },
  {
    "id": 39,
    "lines": [
      "惡人害賢者，猶仰天而唾，唾不汙天，還從己墮。",
      "逆風揚塵，塵不至彼，還坌己身。賢不可毀，禍必滅己。"
    ],
    "source": "《四十二章經》"
  },
  {
    "id": 40,
    "lines": [
      "因地不真，果遭迂曲。"
    ],
    "source": "《大慧普覺禪師語錄》"
  },
  {
    "id": 41,
    "lines": [
      "千年石上古人蹤，萬丈巖前一點空，",
      "明月照時常皎潔，不勞尋討問西東。"
    ],
    "source": "無題 ／ 寒山"
  },
  {
    "id": 42,
    "lines": [
      "山前一片閒田地，叉手叮嚀問祖翁，",
      "幾度賣來還自買，為憐松竹引清風。"
    ],
    "source": "悟道偈 ／ 五祖法演"
  },
  {
    "id": 43,
    "lines": [
      "門前自有千江月，室內卻無一點塵，",
      "貝葉若圖遮得眼，須知淨地亦迷人。"
    ],
    "source": "禪境 ／ 枯木法成"
  },
  {
    "id": 44,
    "lines": [
      "佛在靈山莫遠求，靈山只在汝心頭，",
      "人人有個靈山塔，好向靈山塔下修。"
    ],
    "source": "《宗鏡錄》"
  },
  {
    "id": 45,
    "lines": [
      "春日纔看楊柳綠，秋風又見菊花黃，",
      "榮華總是三更夢，富貴還同九月霜。"
    ],
    "source": "無常 ／ 憨山德清"
  },
  {
    "id": 46,
    "lines": [
      "物物頭頭別有天，此中消息幾人傳？",
      "忽然怒作獅子吼，獨露鬚眉照大千。"
    ],
    "source": "悟 ／ 虛雲"
  },
  {
    "id": 47,
    "lines": [
      "禪心靜寂白雲中，秋水春山未許同，",
      "惟有松風吹別調，夜深素月已濛濛。"
    ],
    "source": "禪心 ／ 虛雲"
  },
  {
    "id": 48,
    "lines": [
      "大千一粟未為寬，打破娘生赤肉團。",
      "萬法本閒人自鬧，更從何處覓心安？"
    ],
    "source": "萬法本閒 ／ 八指頭陀"
  },
  {
    "id": 49,
    "lines": [
      "萬水千山訪知音，誰知步步未沾塵，",
      "腳跟下事能回顧，翻身下墮妄和真。"
    ],
    "source": "訪知音 ／ 來果"
  },
  {
    "id": 50,
    "lines": [
      "急流垂釣，貪餌者著，口縫才開，性命喪卻。"
    ],
    "source": "雲門話墮頌 ／ 無門慧開"
  },
  {
    "id": 51,
    "lines": [
      "叮叮噹噹，久鍊成鋼，太平將近，我往西方。"
    ],
    "source": "黃打鐵頌 ／ 黃生"
  },
  {
    "id": 52,
    "lines": [
      "空手把鋤頭，步行騎水牛，人從橋上過，橋流水不流。"
    ],
    "source": "平等實性 ／ 傅大士（善慧）"
  },
  {
    "id": 53,
    "lines": [
      "三十年來尋劍客，幾回落葉又抽枝。",
      "自從一見桃花後，直至如今更不疑。"
    ],
    "source": "悟道頌 ／ 靈雲"
  },
  {
    "id": 54,
    "lines": [
      "春有百花秋有月，夏有涼風冬有雪，",
      "若無閒事掛心頭，便是人間好時節。"
    ],
    "source": "平常是道頌 ／ 無門慧開"
  },
  {
    "id": 55,
    "lines": [
      "大地山河一片雪，太陽一照便無蹤，",
      "自此不疑諸佛祖，更無南北與西東。"
    ],
    "source": "見松上雪墜有悟頌 ／ 斷崖了義"
  },
  {
    "id": 56,
    "lines": [
      "為道莫還鄉，還鄉道不成。溪邊老婆子，喚我舊時名。"
    ],
    "source": "還鄉 ／ 馬祖道一"
  },
  {
    "id": 57,
    "lines": [
      "有起皆因滅，無睽不暫同，從歡終作慼，轉苦又成空，",
      "次第花生眼，須臾燭過風，更無尋覓處，鳥跡印空中。"
    ],
    "source": "觀幻 ／ 白居易"
  },
  {
    "id": 58,
    "lines": [
      "滔滔不持戒，兀兀不坐禪。釅茶三兩碗，意在鑊頭邊。"
    ],
    "source": "示法詩 ／ 仰山慧寂"
  },
  {
    "id": 59,
    "lines": [
      "舉世遭心使，吾師獨使心。萬緣隨日盡，一句不言深。",
      "野火燒禪石，殘霞照慄林。秋風溪上路，終願一相尋。"
    ],
    "source": "貫休寄山中伉禪師詩 ／ 貫休"
  },
  {
    "id": 60,
    "lines": [
      "擁毳對芳叢，由來趣不同，髮從今日白，花是去年紅。",
      "豔冶隨朝露，馨香逐晚風，何須待零落，然後始知空。"
    ],
    "source": "詠花 ／ 法眼文益"
  },
  {
    "id": 61,
    "lines": [
      "不可以一朝風月，昧卻萬古長空；",
      "不可以萬古長空，不明一朝風月。"
    ],
    "source": "萬古長空 ／ 善能"
  },
  {
    "id": 62,
    "lines": [
      "空門寂寂汝思家，辭別雲房下九華。",
      "愛向竹欄騎竹馬，懶於佛地聚金沙。",
      "添瓶澗底休撈月，烹茗甌中罷弄花。",
      "好去不須頻下淚，老僧相伴有煙霞。"
    ],
    "source": "大士送童子下山詩 ／ 地藏大士（金喬覺）"
  },
  {
    "id": 63,
    "lines": [
      "見聞覺知無障礙，聲香味觸常三昧。",
      "如鳥空中只麼飛，無取無捨無憎愛。",
      "若會應處本無心，始得名為觀自在。"
    ],
    "source": "無心自在 ／ 司空本淨"
  },
  {
    "id": 64,
    "lines": [
      "池上蓮荷不自開，山中流水偶然來。",
      "若言聚散定由我，未是回時那得回。"
    ],
    "source": "將出宜豐寺留題山房 ／ 靈一"
  },
  {
    "id": 65,
    "lines": [
      "廬山煙雨浙江潮，未到千般恨不消。",
      "到得還來別無事，廬山煙雨浙江潮。"
    ],
    "source": "觀潮 ／ 蘇軾"
  },
  {
    "id": 66,
    "lines": [
      "手把青秧插滿田，低頭便見水中天。",
      "六根清淨方為道，退步原來是向前。"
    ],
    "source": "插秧 ／ 布袋"
  },
  {
    "id": 67,
    "lines": [
      "一樹春風有兩般，南枝向暖北枝寒，",
      "現前一段西來意，一片西飛一片東。"
    ],
    "source": "西來意 ／ 佛印了元"
  },
  {
    "id": 68,
    "lines": [
      "溪聲盡是廣長舌，山色無非清淨身。",
      "夜來八萬四千偈，他日如何舉似人？"
    ],
    "source": "贈東林總長老 ／ 蘇軾"
  },
  {
    "id": 69,
    "lines": [
      "有道只因頻退步，謙和原自慣回光。",
      "不知已在青雲上，猶更將身入眾藏。"
    ],
    "source": "謙和有道 ／ 佛眼清遠"
  },
  {
    "id": 70,
    "lines": [
      "一尊古佛天來大，四色花池海樣寬。",
      "自是眾生無眼力，當機不隔一毫端。"
    ],
    "source": "淨土詩 ／ 中峯明本"
  },
  {
    "id": 71,
    "lines": [
      "假借四大以為身，心本無生因境有。",
      "前境若無心亦無，罪福如幻起亦滅。"
    ],
    "source": "毘舍浮佛偈 ／《景德傳燈錄》"
  },
  {
    "id": 72,
    "lines": [
      "身在公門好積功，莫施巧計害貧窮。",
      "爐中有火休添炭，雪裡生寒莫助風。",
      "船到江心牢把舵，箭安弦上慢開弓。",
      "當權若不行方便，念盡彌陀總是空。"
    ],
    "source": "警公門中人 ／ 羅念菴"
  },
  {
    "id": 73,
    "lines": [
      "百千世界空華影，一片身心水月光。",
      "伎倆窮時消息斷，可中無處著思量。"
    ],
    "source": "山居 ／ 憨山德清"
  },
  {
    "id": 74,
    "lines": [
      "不求名利不求榮，只麼隨緣度此生。",
      "三寸氣消誰是主？百年身後謾虛名。",
      "衣裳破後重重補，糧食無時旋旋營。",
      "一個幻軀能幾日？為他閒事長無明。"
    ],
    "source": "自誡 ／ 洞山良价"
  },
  {
    "id": 75,
    "lines": [
      "杯水不能熄車薪之火，螢光不能破幽谷之昏。"
    ],
    "source": "雲棲法匯 ／ 蓮池"
  },
  {
    "id": 76,
    "lines": [
      "如種瓜得瓜，種豆得豆，響必應聲，影必隨形。因不虛棄，果無浪得。"
    ],
    "source": "《徹悟禪師語錄》"
  },
  {
    "id": 77,
    "lines": [
      "處處隨緣住，無求夢亦安。"
    ],
    "source": "送海峯上人行腳 ／ 敬安"
  },
  {
    "id": 78,
    "lines": [
      "心垢故眾生垢，心淨故眾生淨。"
    ],
    "source": "《維摩詰所說經》"
  },
  {
    "id": 79,
    "lines": [
      "貪看天上月，忘卻宅中燈。"
    ],
    "source": "《祖堂集》"
  },
  {
    "id": 80,
    "lines": [
      "凡人多為境礙心，事礙理，常欲逃境以安心，屏事以存理。",
      "不知乃是心礙境，理礙事。但令心空境自空，但令理寂事自寂。"
    ],
    "source": "黃檗希運 ／《黃檗山斷際禪師傳心法要》"
  },
  {
    "id": 81,
    "lines": [
      "安心在乎虛，持心在乎平，用心在乎照，悟心在乎忘。"
    ],
    "source": "憨山德清"
  },
  {
    "id": 82,
    "lines": [
      "若以色見我，以音聲求我，是人行邪道，不能見如來。"
    ],
    "source": "《金剛般若波羅蜜經》"
  },
  {
    "id": 83,
    "lines": [
      "一切有為法，如夢幻泡影，如露亦如電，應作如是觀。"
    ],
    "source": "《金剛般若波羅蜜經》"
  },
  {
    "id": 84,
    "lines": [
      "應無所住，而生其心。"
    ],
    "source": "《金剛般若波羅蜜經》"
  },
  {
    "id": 85,
    "lines": [
      "心迷法華轉，心悟轉法華。誦經久不明，與義作讎家。",
      "無念念即正，有念念成邪。有無俱不計，長御白牛車。"
    ],
    "source": "慧能 ／《六祖大師法寶壇經》"
  },
  {
    "id": 86,
    "lines": [
      "若人欲了知，三世一切佛，應觀法界性，一切唯心造。"
    ],
    "source": "《大方廣佛華嚴經》"
  },
  {
    "id": 87,
    "lines": [
      "心如工畫師，能畫諸世間，五蘊悉從生，無法而不造。"
    ],
    "source": "《大方廣佛華嚴經》"
  },
  {
    "id": 88,
    "lines": [
      "空門不肯出，投窗也太癡。百年鑽故紙，何日出頭時？"
    ],
    "source": "古靈神贊"
  },
  {
    "id": 89,
    "lines": [
      "我有明珠一顆，久被塵勞關鎖，",
      "今朝塵盡光生，照破山河萬朵。"
    ],
    "source": "茶陵郁 ／《五燈會元》"
  },
  {
    "id": 90,
    "lines": [
      "如阿伽陀藥，樹葉而裹之；取藥塗毒竟，樹葉還棄之。",
      "戲笑如葉裹，實義在其中。智者取正義，戲笑便應棄。"
    ],
    "source": "《百喻經》"
  },
  {
    "id": 91,
    "lines": [
      "無盡燈者，譬如一燈然百千燈，冥者皆明，明終不盡。"
    ],
    "source": "《維摩詰所說經》"
  },
  {
    "id": 92,
    "lines": [
      "解一即千從，迷一即萬惑。"
    ],
    "source": "《頓悟入道要門論》 ／ 慧海"
  },
  {
    "id": 93,
    "lines": [
      "多是摘葉與尋枝，不能直下根源會。"
    ],
    "source": "《五燈會元》"
  },
  {
    "id": 94,
    "lines": [
      "小疑小悟，大疑大悟，不疑不悟。"
    ],
    "source": "憨山德清 ／《憨山老人夢遊集》"
  },
  {
    "id": 95,
    "lines": [
      "不以邪心誘誑於人，不以利養為他執役。"
    ],
    "source": "《大方等大集經》"
  },
  {
    "id": 96,
    "lines": [
      "云何修行進門？所謂於諸善事，心不懈退，立志堅強，遠離怯弱。"
    ],
    "source": "《大乘起信論》"
  },
  {
    "id": 97,
    "lines": [
      "志不磨不堅，心不洗不白。吾人志不堅，磨以忍；心不白，洗以戒。"
    ],
    "source": "憨山德清 ／《憨山老人夢遊集》"
  },
  {
    "id": 98,
    "lines": [
      "不為惡習所使，不為惡友所移，不為惡緣所奪。"
    ],
    "source": "憨山德清 ／《憨山老人夢遊集》"
  },
  {
    "id": 99,
    "lines": [
      "雖誦千章，不義何益？不如一義，聞可得道。",
      "雖誦千言，不義何益？不如一義，聞可得道。"
    ],
    "source": "《增壹阿含經》"
  },
  {
    "id": 100,
    "lines": [
      "一者自知，二者知他，三者知時。"
    ],
    "source": "《大方等大集經》"
  },
  {
    "id": 101,
    "lines": [
      "一者隨法不隨人，二者隨義不隨語，",
      "三者隨智不隨識，四者隨了義經不隨不了義經。"
    ],
    "source": "《大方便佛報恩經》"
  },
  {
    "id": 102,
    "lines": [
      "瞥起是病，不續是藥。不怕念起，唯恐覺遲。"
    ],
    "source": "《大慧普覺禪師語錄》"
  },
  {
    "id": 103,
    "lines": [
      "言無展事，語不投機。承言者喪，滯句者迷。"
    ],
    "source": "《圓悟佛果禪師語錄》"
  },
  {
    "id": 104,
    "lines": [
      "念起即覺，覺即照破；境來便掃，掃即放過。"
    ],
    "source": "《憨山老人夢遊集》"
  },
  {
    "id": 105,
    "lines": [
      "話頭日用中單看一念起處，當下咬斷，便消得去。",
      "若妄想消得，便不被一切境界轉。"
    ],
    "source": "《憨山老人夢遊集》"
  },
  {
    "id": 106,
    "lines": [
      "念頭起處即看破，事未至時莫妄生。"
    ],
    "source": "《憨山老人夢遊集》"
  },
  {
    "id": 107,
    "lines": [
      "時不待人，出息不保入息，更有什麼身心閑別處用？",
      "切須在意，珍重。"
    ],
    "source": "《雲門匡真禪師廣錄》"
  },
  {
    "id": 108,
    "lines": [
      "亂心輕飄，甚於鴻毛；馳散不停，駛過疾風；",
      "不可制止，劇於獼猴；暫現轉滅，甚於掣電。",
      "心相如是，不可禁止，若欲制之，非禪不定。"
    ],
    "source": "《大智度論》"
  },
  {
    "id": 109,
    "lines": [
      "善護於身口，及意一切業，慚愧而自防，是名善守護。"
    ],
    "source": "《雜阿含經》"
  },
  {
    "id": 110,
    "lines": [
      "始學功巧業，方便集財物，得彼財物已，當應作四分。",
      "一分自食用，二分營生業，餘一分藏密，以擬於貧乏。"
    ],
    "source": "《雜阿含經》"
  },
  {
    "id": 111,
    "lines": [
      "見有稱者心不驚動，善知分別故；",
      "見有毀者心不縮沒，其心廣大故；",
      "見有譏者其心不下，善安住故；",
      "見有譽者其心不高，不傾動故。"
    ],
    "source": "《大方等大集經》"
  },
  {
    "id": 112,
    "lines": [
      "已能住戒當制五根，勿令放逸入於五欲，",
      "譬如牧牛之人執杖視之，不令縱逸犯人苗稼。",
      "若縱五根，非唯五欲將無崖畔不可制也，",
      "亦如惡馬不以轡制，將當牽人墜於坑陷。"
    ],
    "source": "《佛垂般涅槃略說教誡經》"
  },
  {
    "id": 113,
    "lines": [
      "修不淨觀，斷貪欲，修慈心，斷瞋恚，",
      "修無常想，斷我慢，修安那般那念，斷覺想。"
    ],
    "source": "《雜阿含經》"
  },
  {
    "id": 114,
    "lines": [
      "貪欲無厭，猶飲鹹水。"
    ],
    "source": "《大寶積經》"
  },
  {
    "id": 115,
    "lines": [
      "全死中全活，全活中全死。"
    ],
    "source": "《大慧普覺禪師語錄》"
  },
  {
    "id": 116,
    "lines": [
      "去住無心，卷舒有則。"
    ],
    "source": "《虛堂和尚語錄》"
  },
  {
    "id": 117,
    "lines": [
      "但得心閑到處閑，莫拘城市與溪山。",
      "是非名利渾如夢，正眼觀時一瞬間。"
    ],
    "source": "《法演禪師語錄》"
  },
  {
    "id": 118,
    "lines": [
      "炎炎火宅中，熱惱無迴避。一念放下時，頓得清涼地。",
      "舉世要多求，求多轉生惱。唯有知足心，便是如意寶。"
    ],
    "source": "《憨山老人夢遊集》"
  },
  {
    "id": 119,
    "lines": [
      "久久此念純熟，中心有主，則於遇境逢緣，內不出，外不入，",
      "中閒一念，炯炯孤明，一切應事接物，如鏡現像，不將不迎，",
      "來無所黏，去無蹤跡，此便是最初得力處也。"
    ],
    "source": "《憨山老人夢遊集》"
  },
  {
    "id": 120,
    "lines": [
      "佛以忍為鎧，精進為剛甲。持戒為大馬，禪定為良弓。",
      "智慧為好箭，外破魔王軍。內滅煩惱賊，是名阿羅呵。"
    ],
    "source": "《大智度論》"
  },
  {
    "id": 121,
    "lines": [
      "彼滅盡煩惱，亦不貪飲食。",
      "空無相解脫，為彼所行跡。",
      "如鳥飛虛空，足跡不可得。"
    ],
    "source": "《法句經》"
  },
  {
    "id": 122,
    "lines": [
      "修定勿放逸，勿使心迷欲。勿待吞鐵丸，燒然而叫苦。"
    ],
    "source": "《法句經》"
  },
  {
    "id": 123,
    "lines": [
      "不誹及不害，嚴守戒律儀。",
      "飲食知足量，靜處坐獨居。",
      "專念增上定，此為諸佛教。"
    ],
    "source": "《法句經》"
  },
  {
    "id": 124,
    "lines": [
      "由無作者則無業，故離我時無我所。",
      "若見我我所皆空，諸瑜伽師得解脫。"
    ],
    "source": "《入中論》"
  },
  {
    "id": 125,
    "lines": [
      "妄計因成執，迷繩為是蛇。心疑生闇鬼，眼病見空花。",
      "一境雖無異，三人乃見差。了茲名不實，長馭白牛車。"
    ],
    "source": "《傅大士頌金剛經》"
  },
  {
    "id": 126,
    "lines": [
      "佛法在世間，不離世間覺，離世覓菩提，恰如求兔角。"
    ],
    "source": "《六祖大師法寶壇經》"
  },
  {
    "id": 127,
    "lines": [
      "因解成行，行成解絕。"
    ],
    "source": "《宗鏡錄》"
  },
  {
    "id": 128,
    "lines": [
      "世界如許廣闊不肻出，鑽他故紙驢年去。"
    ],
    "source": "《指月錄》"
  },
  {
    "id": 129,
    "lines": [
      "滄溟幾度變桑田，唯有虗空獨湛然。",
      "已到岸人休戀筏，未曾度者要須船。"
    ],
    "source": "《景德傳燈錄》"
  },
  {
    "id": 130,
    "lines": [
      "高高山頂立那現身，深深海底行不匿跡。",
      "木人握印，當風文彩未形。玉女攛梭，直下機絲不掛。"
    ],
    "source": "《宏智禪師廣錄》"
  },
  {
    "id": 131,
    "lines": [
      "待無累而修行，何如藉修行而脫累。"
    ],
    "source": "靈峯蕅益大師宗論"
  },
  {
    "id": 132,
    "lines": [
      "學道之人，骨宜剛，氣宜柔，志宜大，膽宜小，",
      "心宜虛，言宜實，慧宜增，福宜惜，慮宜遠，",
      "思宜近，事上宜虔，接下宜謙，處同輩宜退讓。"
    ],
    "source": "靈峯蕅益大師宗論"
  },
  {
    "id": 133,
    "lines": [
      "此事不從參究入者，不得力；",
      "不向教上印證者，不得正知見；",
      "不從境緣上打鍊者，亦只是光影門頭事，",
      "及臨逆順八風境界，便被搖奪將去都透。"
    ],
    "source": "《憨山老人夢遊集》"
  },
  {
    "id": 134,
    "lines": [
      "如人設美膳，自餓而不食，於法不修行，多聞亦如是。",
      "如人善方藥，自疾不能救，於法不修行，多聞亦如是。",
      "如人數他寶，自無半錢分，於法不修行，多聞亦如是。"
    ],
    "source": "《大方廣佛華嚴經》"
  },
  {
    "id": 135,
    "lines": [
      "尋言逐句，求覓解會。千差萬別，廣設問難。",
      "贏得一場，口滑，去道轉遠。有什麼歇時。"
    ],
    "source": "《雲門匡真禪師廣錄》"
  },
  {
    "id": 136,
    "lines": [
      "隨緣消舊業，更莫造新殃。"
    ],
    "source": "《黃檗斷際禪師宛陵錄》"
  },
  {
    "id": 137,
    "lines": [
      "從前種種，譬如昨日死。從後種種，譬如今日生。"
    ],
    "source": "《了凡四訓》"
  },
  {
    "id": 138,
    "lines": [
      "窮達皆由命，何勞發嘆聲。但知行好事，莫要問前程。",
      "冬去冰須泮，春來草自生。請君觀此理，天道甚分明。"
    ],
    "source": "天道 ／ 馮道"
  },
  {
    "id": 139,
    "lines": [
      "有世八法隨世迴轉。云何為八？",
      "一者利，二者衰，三者毀，四者譽，",
      "五者稱，六者譏，七者苦，八者樂。"
    ],
    "source": "《增壹阿含經》"
  },
  {
    "id": 140,
    "lines": [
      "愛結不斷，不盡苦邊。"
    ],
    "source": "《雜阿含經》"
  },
  {
    "id": 141,
    "lines": [
      "過去心已滅，未來心未至，現在心不住。"
    ],
    "source": "《大乘本生心地觀經》"
  },
  {
    "id": 142,
    "lines": [
      "觀於無常，而不厭善本；",
      "觀世間苦，而不惡生死；",
      "觀於無我，而誨人不倦。"
    ],
    "source": "《維摩詰所說經》"
  },
  {
    "id": 143,
    "lines": [
      "貪欲瞋恚癡，結縛士夫心，內發還自傷，猶如竹蘆實。"
    ],
    "source": "《雜阿含經》"
  },
  {
    "id": 144,
    "lines": [
      "金屑雖貴，落眼成翳。"
    ],
    "source": "《法演禪師語錄》"
  },
  {
    "id": 145,
    "lines": [
      "迷惑無智諸眾生，妄分別故生渴愛。",
      "譬如渴者見陽焰，以憶想故增長渴。",
      "愚人復為虛妄害，於無所有起分別。",
      "渴者妄生見水想，陽焰之處水本無。"
    ],
    "source": "《大寶積經》"
  },
  {
    "id": 146,
    "lines": [
      "為佛弟子，不得卜問、請祟、符呪、厭怪、祠祀、解奏，",
      "亦不得擇良日、良時。受佛五戒，福德人也......",
      "戒貴則尊，無往不吉，豈有忌諱不善者耶？"
    ],
    "source": "《佛說阿難問事佛吉凶經》"
  },
  {
    "id": 147,
    "lines": [
      "如人眼病，見空中華；眼病差時，即無華可除。"
    ],
    "source": "《維摩經文疏》"
  },
  {
    "id": 148,
    "lines": [
      "煩惱有厚薄，習氣有淺深。",
      "分別難忘，攀緣易起，心浮觀淺，惑重境強。"
    ],
    "source": "《宗鏡錄》"
  },
  {
    "id": 149,
    "lines": [
      "嗜欲深者機淺，是非交爭者未通。",
      "觸境生心者少定，寂寞忘機者慧沈。",
      "傲物高心者我壯，執空執有者皆愚。",
      "尋文取證者益滯，苦行求佛者俱迷。",
      "離心求佛者外道，執心是佛者為魔。"
    ],
    "source": "《景德傳燈錄》"
  },
  {
    "id": 150,
    "lines": [
      "阿陀那識甚深細，一切種子如瀑流，",
      "我於凡愚不開演，恐彼分別執為我。"
    ],
    "source": "《解深密經》"
  },
  {
    "id": 151,
    "lines": [
      "愛不重不生娑婆，念不一不生極樂。"
    ],
    "source": "《淨土十疑論》"
  },
  {
    "id": 152,
    "lines": [
      "念佛容易信心難，心口不一總是閒，",
      "口念彌陀心散亂，喉嚨喊破也徒然。"
    ],
    "source": "憨山德清 ／《憨山老人夢遊集》"
  },
  {
    "id": 153,
    "lines": [
      "行亦禪，坐亦禪，語默動靜體安然。",
      "縱遇鋒刀常坦坦，假饒毒藥也閒閒。"
    ],
    "source": "《永嘉證道歌》"
  },
  {
    "id": 154,
    "lines": [
      "三世諸佛入道之初，先以六妙門為根本。"
    ],
    "source": "《釋禪波羅蜜次第法門》"
  },
  {
    "id": 155,
    "lines": [
      "意亂當數息，意定當相隨，意斷當行止。",
      "得道意當觀，不向五陰當還，無所有當為淨也。"
    ],
    "source": "《佛說大安般守意經》"
  },
  {
    "id": 156,
    "lines": [
      "止能遮結，觀能斷滅；止如捉草，觀如鐮刈。"
    ],
    "source": "《成實論》"
  },
  {
    "id": 157,
    "lines": [
      "念念相續，無有間斷，身語意業，無有疲厭。"
    ],
    "source": "《大方廣佛華嚴經》"
  },
  {
    "id": 158,
    "lines": [
      "放逸生死本，謹慎是勝道。"
    ],
    "source": "《正法念處經》"
  },
  {
    "id": 159,
    "lines": [
      "頭衣燒燃尚可暫忘，無常盛火當盡斷！"
    ],
    "source": "《雜阿含經》"
  },
  {
    "id": 160,
    "lines": [
      "名為遍計性，相是依他起，名相二俱遣，是為第一義。"
    ],
    "source": "《大乘密嚴經》"
  },
  {
    "id": 161,
    "lines": [
      "法身體遍諸衆生，萬德凝然性常住。",
      "不生不滅無來去，不一不異非常斷。",
      "法界遍滿如虛空，一切如來共修證。",
      "有為無為諸功德，依止法身常清淨。"
    ],
    "source": "《大乘本生心地觀經》"
  },
  {
    "id": 162,
    "lines": [
      "三界唯心，萬法唯識，此猶是對外道邪見人說。"
    ],
    "source": "《黃檗斷際禪師宛陵錄》"
  },
  {
    "id": 163,
    "lines": [
      "法性能相謂真如，無有所取及能取，",
      "無有所詮及能詮，無此差別即真如。"
    ],
    "source": "《辨法法性論》"
  },
  {
    "id": 164,
    "lines": [
      "諸法實相者，心行言語斷，無生亦無滅，寂滅如涅槃。",
      "自知不隨他，寂滅無戲論，無異無分別，是則名實相。"
    ],
    "source": "《中論》"
  },
  {
    "id": 165,
    "lines": [
      "常於諸法不作二，亦復不作於不二，",
      "於二不二並皆離，知其悉是語言道。"
    ],
    "source": "《大方廣佛華嚴經》"
  },
  {
    "id": 166,
    "lines": [
      "生死即涅槃，二無彼此故，",
      "是故於生死，非舍非非舍，",
      "於涅槃亦爾，無得無不得。"
    ],
    "source": "《攝大乘論》"
  },
  {
    "id": 167,
    "lines": [
      "以肉眼觀，無真不俗；以法眼觀，無俗不真。"
    ],
    "source": "《觀心玄樞》"
  },
  {
    "id": 168,
    "lines": [
      "第一須帶兩隻眼，照破兩頭事，莫只帶一隻眼，向一邊行。"
    ],
    "source": "《古尊宿語錄》"
  },
  {
    "id": 169,
    "lines": [
      "說法不有亦不無，以因緣故諸法生，",
      "無我無造無受者，善惡之業亦不亡。"
    ],
    "source": "《維摩詰所說經》"
  },
  {
    "id": 170,
    "lines": [
      "分別此諸蘊，其性本空寂，空故不可滅，此是無生義。"
    ],
    "source": "《大方廣佛華嚴經》"
  },
  {
    "id": 171,
    "lines": [
      "諸法不自生，亦不從他生，不共不無因，是故知無生。"
    ],
    "source": "《中論》"
  },
  {
    "id": 172,
    "lines": [
      "不生亦不滅，不常亦不斷，",
      "不一亦不異，不來亦不出。",
      "能說是因緣，善滅諸戲論。"
    ],
    "source": "《中論》"
  },
  {
    "id": 173,
    "lines": [
      "視如水上浮漚，視如海上蜃樓，",
      "若人觀世如是，死王不得見他。"
    ],
    "source": "《法句經》"
  },
  {
    "id": 174,
    "lines": [
      "棄有投空病亦然，還如避溺而投火。"
    ],
    "source": "《永嘉證道歌》"
  },
  {
    "id": 175,
    "lines": [
      "譬如火燒木，木盡火不留。見木若已燒，空火亦應滅。"
    ],
    "source": "《大乘密嚴經》"
  },
  {
    "id": 176,
    "lines": [
      "有業有報，不見作者，如是空法，名第一義空。"
    ],
    "source": "《大般涅槃經》"
  },
  {
    "id": 177,
    "lines": [
      "寧取人見如須彌山，不起無所有增上慢空見。"
    ],
    "source": "《大乘入楞伽經》"
  },
  {
    "id": 178,
    "lines": [
      "一切諸見，唯空能滅，若起空見，則不可除。"
    ],
    "source": "《大寶積經》"
  },
  {
    "id": 179,
    "lines": [
      "諸蘊本空，由心所生，心法滅已，諸蘊無作。",
      "如是了知，即正解脫。",
      "正解脫已，離諸知見，是名空解脫門。"
    ],
    "source": "《佛說法印經》"
  },
  {
    "id": 180,
    "lines": [
      "因物故有時，離物何有時？物尚無所有，何況當有時？"
    ],
    "source": "《中論》"
  },
  {
    "id": 181,
    "lines": [
      "諦觀一切諸法，念念不住，新新生滅，復觀即時生住異滅。"
    ],
    "source": "《佛說無量義經》"
  },
  {
    "id": 182,
    "lines": [
      "因緣、次第緣，緣緣、增上緣，四緣生諸法，更無第五緣。"
    ],
    "source": "《中論》"
  },
  {
    "id": 183,
    "lines": [
      "依託衆緣，速謝滅已，續和合生，故名緣起。"
    ],
    "source": "《瑜伽師地論》"
  },
  {
    "id": 184,
    "lines": [
      "業道如秤，重者先牽。"
    ],
    "source": "《無量壽經優婆提舍願生偈註》"
  },
  {
    "id": 185,
    "lines": [
      "撥無因果，斷滅善根。"
    ],
    "source": "《大乘大集地藏十輪經》"
  },
  {
    "id": 186,
    "lines": [
      "不畏後世，無惡不作。"
    ],
    "source": "《中阿含經》"
  },
  {
    "id": 187,
    "lines": [
      "色識雖轉滅，而業不失壞，令於諸有中，色識復相續。"
    ],
    "source": "《大乘入楞伽經》"
  },
  {
    "id": 188,
    "lines": [
      "莫輕小惡，以為無殃，水滴雖微，漸盈大器，",
      "凡罪充滿，從小積成。莫輕小善，以為無福，",
      "水滴雖微，漸盈大器，凡福充滿，從纖纖積。"
    ],
    "source": "《法句經》"
  },
  {
    "id": 189,
    "lines": [
      "千百年來碗裏羹，怨深似海恨難平，",
      "欲知世上刀兵劫，但聽屠門夜半聲。"
    ],
    "source": "願雲"
  },
  {
    "id": 190,
    "lines": [
      "非空非海中，非隱山石間，莫能於此處，避免宿惡殃。"
    ],
    "source": "《法句經》"
  },
  {
    "id": 191,
    "lines": [
      "善法猶可舍，何況非法？"
    ],
    "source": "《增壹阿含經》"
  },
  {
    "id": 192,
    "lines": [
      "大象不遊於兔徑，大悟不拘於小節。"
    ],
    "source": "《永嘉證道歌》"
  },
  {
    "id": 193,
    "lines": [
      "不取於相，如如不動。"
    ],
    "source": "《金剛般若波羅蜜經》"
  },
  {
    "id": 194,
    "lines": [
      "若分別憶想，則是魔羅網；不動不依止，是則為法印。"
    ],
    "source": "《大智度論》"
  },
  {
    "id": 195,
    "lines": [
      "從無住本，立一切法。"
    ],
    "source": "《維摩詰所說經》"
  },
  {
    "id": 196,
    "lines": [
      "無所攀緣，亦無所住，而度駛流。"
    ],
    "source": "《雜阿含經》"
  },
  {
    "id": 197,
    "lines": [
      "不着內外一切法，如風無礙行於空。"
    ],
    "source": "《大方廣佛華嚴經》"
  },
  {
    "id": 198,
    "lines": [
      "一切行無常，一切法無我，及涅槃寂靜，是三是法印。"
    ],
    "source": "《蓮華面經》"
  },
  {
    "id": 199,
    "lines": [
      "大乘經但有一法印，謂諸法實相，名了義、經、能得大道。若無實相印，是魔所說。"
    ],
    "source": "《妙法蓮華經玄義》"
  },
  {
    "id": 200,
    "lines": [
      "如飯一粒熟，餘粒即可知。諸法亦復然，知一即知彼。"
    ],
    "source": "《大乘密嚴經》"
  },
  {
    "id": 201,
    "lines": [
      "於一法中解多法，於多法中解一法。"
    ],
    "source": "《大方廣佛華嚴經》"
  },
  {
    "id": 202,
    "lines": [
      "圓機對教，無教不圓；理心涉事，無事不理。"
    ],
    "source": "《宗鏡錄》"
  },
  {
    "id": 203,
    "lines": [
      "無力飲池河，詎能吞大海？不習二乘法，何能學大乘！"
    ],
    "source": "《大乘大集地藏十輪經》"
  },
  {
    "id": 204,
    "lines": [
      "無有法菩薩所不應學者，何以故？",
      "若菩薩不學一切法，不能得一切種智。"
    ],
    "source": "摩訶般若經"
  },
  {
    "id": 205,
    "lines": [
      "一切諸佛所開演，無量方便皆隨悟，",
      "設諸如來所不說，亦能解了勤修習。"
    ],
    "source": "《大方廣佛華嚴經》"
  },
  {
    "id": 206,
    "lines": [
      "至道無難，唯嫌揀擇。但莫憎愛，洞然明白。"
    ],
    "source": "《信心銘》"
  },
  {
    "id": 207,
    "lines": [
      "見秋毫之末者，不自見其睫；",
      "舉千鈞之重者，不自舉其身。"
    ],
    "source": "《禪林寶訓》"
  },
  {
    "id": 208,
    "lines": [
      "見解名悟，聞解名信。信解非真，悟發信謝，理數自然，如菓就自零。",
      "悟不自生，必籍信漸。用信偽惑，悟以斷結。悟境停照，信成萬品。"
    ],
    "source": "《注維摩詰經》"
  },
  {
    "id": 209,
    "lines": [
      "著述須從自己胸中流出，方可光前絕後。"
    ],
    "source": "靈峯宗論"
  },
  {
    "id": 210,
    "lines": [
      "法不可見聞覺知，若行見聞覺知，是則見聞覺知，非求法也。"
    ],
    "source": "《維摩詰所說經》"
  },
  {
    "id": 211,
    "lines": [
      "如理作意，能生眼、智、明、覺。"
    ],
    "source": "《佛說三轉法輪經》"
  },
  {
    "id": 212,
    "lines": [
      "於如來教，唯文字想，而無入解，皆名謗法。"
    ],
    "source": "《大乘集菩薩學論》"
  },
  {
    "id": 213,
    "lines": [
      "牛飲水成乳，蛇飲水成毒。",
      "智學成菩提，愚學增生死。",
      "如是不了知，斯由少學過。"
    ],
    "source": "《大方廣佛華嚴經》"
  },
  {
    "id": 214,
    "lines": [
      "又如大海同一鹹味，佛法亦爾，同趣涅槃，一味解脫。"
    ],
    "source": "《佛說華手經》"
  },
  {
    "id": 215,
    "lines": [
      "不通文字般若，即不得觀照般若；",
      "若不通觀照般若，必不能契會實相般若。"
    ],
    "source": "《紫柏尊者全集》"
  },
  {
    "id": 216,
    "lines": [
      "棄教參禪，不可得道。"
    ],
    "source": "靈峯宗論"
  },
  {
    "id": 217,
    "lines": [
      "不調飲食，則病患必生；不閱三藏，則智眼必昧。"
    ],
    "source": "閱藏知津序"
  },
  {
    "id": 218,
    "lines": [
      "流俗知見，不可入道；未會先會，不可語道；",
      "自信己意，不可問道；樂簡畏繁，不可明道。"
    ],
    "source": "靈峯宗論"
  },
  {
    "id": 219,
    "lines": [
      "人之無聞，老如特牛，但長肌肥，無有智慧，生死無聊，往來艱難。"
    ],
    "source": "《法句譬喻經》"
  },
  {
    "id": 220,
    "lines": [
      "先開見地，後可言修證。"
    ],
    "source": "靈峯宗論"
  },
  {
    "id": 221,
    "lines": [
      "不取天眼等五通造事外道，唯取入理凡夫耳。"
    ],
    "source": "《宗鏡錄》"
  },
  {
    "id": 222,
    "lines": [
      "有出格見地，方有千古品格；",
      "有千古品格，方有超方學問；",
      "有超方學問，方有蓋世文章。"
    ],
    "source": "靈峯宗論"
  },
  {
    "id": 223,
    "lines": [
      "煩惱為薪，智慧為火，以是因緣，成涅槃食。"
    ],
    "source": "南本涅槃經"
  },
  {
    "id": 224,
    "lines": [
      "空自發願，不如說行，欺誑衆生，是名欺佛。",
      "複次，一切法中不如說行，是名欺佛。"
    ],
    "source": "十住毗婆沙論"
  },
  {
    "id": 225,
    "lines": [
      "鳥必學飛也，而後毛羽成；",
      "舟必學操也，而後江河濟；",
      "松柏必歷歲寒也，而後貞幹堅。",
      "行人必以佛祖自期也，而後成佛祖。"
    ],
    "source": "靈峯宗論"
  },
  {
    "id": 226,
    "lines": [
      "願今得果成寶王，還度如是恆沙衆，",
      "將此深心奉塵剎，是則名為報佛恩。",
      "伏請世尊為證明，五濁惡世誓先入，",
      "如一衆生未成佛，終不於此取泥洹！"
    ],
    "source": "《大佛頂如來密因修證了義諸菩薩萬行首楞嚴經》"
  },
  {
    "id": 227,
    "lines": [
      "衆生無邊誓願度，",
      "福智無邊誓願集，",
      "法門無邊誓願學，",
      "如來無邊誓願事，",
      "無上菩提誓願成。"
    ],
    "source": "《發菩提心戒儀》"
  },
  {
    "id": 228,
    "lines": [
      "菩提心者，即是如來十力、四無所畏、十八不共佛法之根本也。"
    ],
    "source": "《大寶積經》"
  },
  {
    "id": 229,
    "lines": [
      "自未得度，先度人者，菩薩發心。"
    ],
    "source": "《大佛頂如來密因修證了義諸菩薩萬行首楞嚴經》"
  },
  {
    "id": 230,
    "lines": [
      "逢師不學去後悔，遇賢不交別後悔，",
      "事親不孝喪後悔，對主不忠退後悔，",
      "見義不為過後悔，有財不施失後悔，",
      "因果不信報後悔，佛道不修死後悔。"
    ],
    "source": "《禪門日誦》"
  },
  {
    "id": 231,
    "lines": [
      "第一覺悟，世間無常，國土危脆，四大苦空，五陰無我。",
      "生滅變異，虛僞無主，心是惡源，形為罪藪。",
      "如是觀察，漸離生死。"
    ],
    "source": "《佛說八大人覺經》"
  },
  {
    "id": 232,
    "lines": [
      "萬物為泡，意如野馬，居世若幻，奈何樂此！"
    ],
    "source": "《法句經》"
  },
  {
    "id": 233,
    "lines": [
      "猿猴得離樹，得脫復趣樹，衆人亦如是，出獄復入獄。"
    ],
    "source": "《法句經》"
  },
  {
    "id": 234,
    "lines": [
      "三界無安，猶如火宅，衆苦充滿，甚可怖畏，",
      "常有生老病死憂患，如是等火，熾燃不息。"
    ],
    "source": "《妙法蓮華經》"
  },
  {
    "id": 235,
    "lines": [
      "劫燒終迄，乾坤洞燃，須彌巨海，都為灰颺，",
      "天龍福盡，於中凋喪，二儀尚殞，國有何常！"
    ],
    "source": "《仁王護國般若波羅蜜多經》"
  },
  {
    "id": 236,
    "lines": [
      "休把庭花類此身，庭花落後更逢春，",
      "此身一往知何處？三界茫茫愁煞人！"
    ],
    "source": "法海觀瀾"
  },
  {
    "id": 237,
    "lines": [
      "此陰滅時，彼陰續生，如燈生暗滅，暗滅燈生。",
      "因現陰故，生中陰陰，如印印泥，印壞文成。"
    ],
    "source": "《大般涅槃經》"
  },
  {
    "id": 238,
    "lines": [
      "循環三界內，猶如汲井輪，亦如蠶作繭，吐絲還自纏。"
    ],
    "source": "《佛說無常經》"
  },
  {
    "id": 239,
    "lines": [
      "老則色衰，病無光澤，皮緩肌縮，死命近促。",
      "身死神徙，如御棄車，肉消骨散，身何可怙！"
    ],
    "source": "《法句經》"
  },
  {
    "id": 240,
    "lines": [
      "有三天使在於世間。何等為三？所謂老、病、死也。"
    ],
    "source": "《起世經》"
  },
  {
    "id": 241,
    "lines": [
      "搔癢生樂受，無癢更安樂，如是世欲樂，無欲更安樂。"
    ],
    "source": "《中觀寶鬘論》"
  },
  {
    "id": 242,
    "lines": [
      "樂者必受苦，苦者苦轉勝。"
    ],
    "source": "《正法念處經》"
  },
  {
    "id": 243,
    "lines": [
      "富貴求時甚苦，得矣守護亦苦，後還失之，憂念復苦。",
      "於三時中，都無有樂。"
    ],
    "source": "《百喻經》"
  },
  {
    "id": 244,
    "lines": [
      "不結良因與善緣，苦貪名利日憂煎。",
      "豈知住世金銀寶，借汝權看數十年。"
    ],
    "source": "十六大阿羅漢因果見頌 ／ 跋陀羅"
  },
  {
    "id": 245,
    "lines": [
      "須置身千古聖賢之列，不屑為隨波逐浪之人。"
    ],
    "source": "靈峯宗論"
  },
  {
    "id": 246,
    "lines": [
      "諸佛世尊皆出人間，非由天而得也。"
    ],
    "source": "《增壹阿含經》"
  },
  {
    "id": 247,
    "lines": [
      "盲龜浮木，雖復差違，或復相得。",
      "愚癡凡夫，漂流五趣，暫復人身，甚難於彼。"
    ],
    "source": "《雜阿含經》"
  },
  {
    "id": 248,
    "lines": [
      "猶如獅子乳，不應注瓦器，如是大瑜伽，非器不應與。"
    ],
    "source": "《金剛鬘續》"
  },
  {
    "id": 249,
    "lines": [
      "彼師及弟子，當互審其器，若不先觀察，同得越法罪。"
    ],
    "source": "《事師法五十頌》 ／ 馬鳴"
  },
  {
    "id": 250,
    "lines": [
      "若欲禮佛者，當來及過去，當觀空無法，此名禮佛義。"
    ],
    "source": "《增壹阿含經》"
  },
  {
    "id": 251,
    "lines": [
      "我此道場如帝珠，十方諸佛影現中。",
      "我身影現諸佛前，頭面接足歸命禮。",
      "能禮所禮性空寂，感應道交難思議。"
    ],
    "source": "法華三昧行事運想補助儀"
  },
  {
    "id": 252,
    "lines": [
      "諸佛一似大圓鏡，我身猶若摩尼珠，",
      "諸佛法身入我體，我身常入諸佛軀。"
    ],
    "source": "《宗鏡錄》"
  },
  {
    "id": 253,
    "lines": [
      "此身不向今生度，更向何時度此身？"
    ],
    "source": "《筠州洞山悟本禪師語錄》"
  },
  {
    "id": 254,
    "lines": [
      "一者念佛，二者念法，三者念僧，四者念戒，五者念施，六者念天。",
      "修此六念，則法增長，無有損耗。"
    ],
    "source": "《長阿含經》"
  },
  {
    "id": 255,
    "lines": [
      "一切威儀中，常念佛功德，晝夜無間斷，如是業應作。"
    ],
    "source": "《大方廣佛華嚴經》"
  },
  {
    "id": 256,
    "lines": [
      "當自熾然，熾然於法，勿他熾然；",
      "當自歸依，歸依於法，勿他歸依。"
    ],
    "source": "《長阿含經》"
  },
  {
    "id": 257,
    "lines": [
      "設滿世界火，必過要聞法，會當成佛道，廣度生死流。"
    ],
    "source": "《佛說無量壽經》"
  },
  {
    "id": 258,
    "lines": [
      "當知歸依有四正行：",
      "一親近善士，二聽聞正法，三如理作意，四法隨法行。"
    ],
    "source": "《瑜伽師地論》"
  },
  {
    "id": 259,
    "lines": [
      "於正法中生起藥想，於和尚阿闍黎所生起佛想，",
      "於自身所起病人想，於說法者起明醫想。"
    ],
    "source": "《集一切福德三昧經》"
  },
  {
    "id": 260,
    "lines": [
      "以法為依，以法為救，以法為歸，以法為舍。",
      "守護法，愛樂法，希求法，思惟法。"
    ],
    "source": "《大方廣佛華嚴經》"
  },
  {
    "id": 261,
    "lines": [
      "歸依彼所有學、無學成菩提法，名歸依佛。",
      "歸依如是愛盡離滅涅槃，名歸依法。",
      "歸依所有學、無學成僧伽法，名歸依僧。"
    ],
    "source": "大毗婆沙論"
  },
  {
    "id": 262,
    "lines": [
      "自歸於佛，當願衆生，紹隆佛種，發無上意。",
      "自歸於法，當願衆生，深入經藏，智慧如海。",
      "自歸於僧，當願衆生，統理大衆，一切無礙。"
    ],
    "source": "《大方廣佛華嚴經》"
  },
  {
    "id": 263,
    "lines": [
      "若歸佛已，寧捨身命，終不依於自在天等。",
      "若歸法已，寧捨身命，終不依於外道典籍。",
      "若歸僧已，寧捨身命，終不依於外道邪衆。"
    ],
    "source": "《優婆塞戒經》"
  },
  {
    "id": 264,
    "lines": [
      "入佛法海，信為根本。渡生死河，戒為舟船。"
    ],
    "source": "《大乘本生心地觀經》"
  },
  {
    "id": 265,
    "lines": [
      "信為道元功德母，長養一切諸善法。"
    ],
    "source": "《大方廣佛華嚴經》"
  },
  {
    "id": 266,
    "lines": [
      "名利衲子，不如草衣野人。"
    ],
    "source": "《禪家龜鑑》"
  },
  {
    "id": 267,
    "lines": [
      "若優婆塞知是比丘是破戒人，不應給施、禮拜供養。"
    ],
    "source": "《大般涅槃經》"
  },
  {
    "id": 268,
    "lines": [
      "譬如海中船，貪重故沉沒，佛法斯亦然，利養故滅盡。"
    ],
    "source": "迦旃延說法滅盡偈"
  },
  {
    "id": 269,
    "lines": [
      "破戒諸比丘，猶勝諸外道。"
    ],
    "source": "《大乘大集地藏十輪經》"
  },
  {
    "id": 270,
    "lines": [
      "如師子身中蟲，自食師子肉，非餘外蟲。",
      "如是佛子自破佛法，非外道天魔能破。"
    ],
    "source": "《梵網經》"
  },
  {
    "id": 271,
    "lines": [
      "有四種僧。何等為四？",
      "一者勝義僧。二者世俗僧。三者啞羊僧。四者無慚愧僧。"
    ],
    "source": "《大乘大集地藏十輪經》"
  },
  {
    "id": 272,
    "lines": [
      "普賢法身遍一切，能為世間自在主，",
      "無始無終無生滅，性相常住等虛空。"
    ],
    "source": "金剛頂經"
  },
  {
    "id": 273,
    "lines": [
      "殊師利大聖尊，三世諸佛以為母，",
      "十方如來初發心，皆是文殊教化力。"
    ],
    "source": "《大乘本生心地觀經》"
  },
  {
    "id": 274,
    "lines": [
      "晉宋齊梁唐代間，高僧求法離長安，",
      "去人成百歸無十，後者安知前者難！",
      "路遠碧天唯冷結，砂河遮日力疲殫。",
      "後賢如未諳斯旨，往往將經容易看。"
    ],
    "source": "取經詩 ／ 義淨"
  },
  {
    "id": 275,
    "lines": [
      "其有衆生，晝夜六時，禮十方佛，誦大乘經，思第一義甚深空法，",
      "一彈指頃，除卻百萬億阿僧祇生死之罪。"
    ],
    "source": "《佛說觀普賢菩薩行法經》"
  },
  {
    "id": 276,
    "lines": [
      "一切諸如來，以無量方便，",
      "度脫諸衆生，入佛無漏智。",
      "若有聞法者，無一不成佛。"
    ],
    "source": "《妙法蓮華經》"
  },
  {
    "id": 277,
    "lines": [
      "佛以一音演說法，衆生隨類各得解。"
    ],
    "source": "《維摩詰所說經》"
  },
  {
    "id": 278,
    "lines": [
      "佛以法為師，佛從法生，法是佛母，佛依法住"
    ],
    "source": "《大方便佛報恩經》"
  },
  {
    "id": 279,
    "lines": [
      "佛正法有二：謂教、證為體，有持、說、行者，此便住世間。"
    ],
    "source": "《阿毘達磨俱舍論》"
  },
  {
    "id": 280,
    "lines": [
      "假使熱鐵輪，在我頂上旋，終不為此苦，毀聖及善人！"
    ],
    "source": "《大方便佛報恩經》"
  },
  {
    "id": 281,
    "lines": [
      "佛日千光恆照世，利益羣生度有緣，",
      "無緣不睹佛慈光，猶如盲者無所見。"
    ],
    "source": "《大乘本生心地觀經》"
  },
  {
    "id": 282,
    "lines": [
      "佛不般涅槃，正法亦不滅，為利衆生故，示現有滅盡。"
    ],
    "source": "《金光明最勝王經》"
  },
  {
    "id": 283,
    "lines": [
      "佛為世間眼，久遠時乃出。"
    ],
    "source": "《妙法蓮華經》"
  },
  {
    "id": 284,
    "lines": [
      "佛真法身，猶如虛空，",
      "應物現形，如水中月，",
      "無障無礙，如焰如化。"
    ],
    "source": "《金光明經》"
  },
  {
    "id": 285,
    "lines": [
      "佛身充滿於法界，普現一切羣生前，",
      "隨緣赴感靡不周，而恆處此菩提座。"
    ],
    "source": "《大方廣佛華嚴經》"
  },
  {
    "id": 286,
    "lines": [
      "飲食男女、聲色貨利，非能障道也，障道者唯此妄心也。"
    ],
    "source": "《紫柏尊者全集》"
  },
  {
    "id": 287,
    "lines": [
      "不捨佛住，不違世法。"
    ],
    "source": "《大方廣佛華嚴經》"
  },
  {
    "id": 288,
    "lines": [
      "若真修道人，不見世間過，若見他人非，自非卻是左。"
    ],
    "source": "《六祖大師法寶壇經》"
  },
  {
    "id": 289,
    "lines": [
      "世出世恩，有其四種：",
      "一父母恩，二衆生恩，三國王恩，四三寶恩。",
      "如是四恩，一切衆生平等荷負。"
    ],
    "source": "《大乘本生心地觀經》"
  },
  {
    "id": 290,
    "lines": [
      "無端起知解，著相求菩提。情存一念悟，寧越昔時迷。",
      "自性覺源體，隨照枉遷流。不入祖師室，茫然趣兩頭。"
    ],
    "source": "《景德傳燈錄》"
  },
  {
    "id": 291,
    "lines": [
      "人命無常呼吸間，眼觀紅日落西山。",
      "寶山歷盡空回首，一失人身萬劫難。"
    ],
    "source": "《銷釋金剛經科儀會要註解》"
  },
  {
    "id": 292,
    "lines": [
      "勤修清淨波羅蜜，恆不忘失菩提心。",
      "滅除障垢無有餘，一切妙行皆成就。",
      "於諸惑業及魔境，世間道中得解脫。",
      "猶如蓮華不著水，亦如日月不住空。"
    ],
    "source": "《華嚴經疏論纂要》"
  },
  {
    "id": 293,
    "lines": [
      "天眼通非礙，肉眼礙非通。法眼唯觀俗，慧眼直緣空。",
      "佛眼如千日，照異體還同。圓明法界內，無處不含容。"
    ],
    "source": "《傅大士頌金剛經》"
  },
  {
    "id": 294,
    "lines": [
      "日夜六時各三次，應須讀誦三聚戒。",
      "依於三寶菩提心，罪墮殘餘令消滅。"
    ],
    "source": "《入菩薩行論廣解》"
  },
  {
    "id": 295,
    "lines": [
      "先發菩提一片心，次教萬慮不相侵。",
      "直教鑽透虗空髓，拔出從前治病鍼。"
    ],
    "source": "《般若心經註解》"
  },
  {
    "id": 296,
    "lines": [
      "稽首實相三般若，本離四句及百非。",
      "滿分修證福慧尊，性修慈誓冥加被。",
      "為治羣盲惡取空，欲申如實不空義。",
      "不空徧破眾戲論，順悉檀故名破空。"
    ],
    "source": "《金剛經破空論》"
  },
  {
    "id": 297,
    "lines": [
      "情如夢想迷如睡，性如牀上本身形。",
      "睡覺夢空身本在，迷除念滅性圓靈。"
    ],
    "source": "《圓覺經道場修證儀》"
  },
  {
    "id": 298,
    "lines": [
      "信根生一念，諸佛盡能知。生因於此日，證果未來時。",
      "三代經多劫，六度久安施。薰成無漏種，方號不思議。"
    ],
    "source": "《傅大士頌金剛經》"
  },
  {
    "id": 299,
    "lines": [
      "如馬調軟，隨意所如。信戒精進，定法要具。忍和意定，是斷諸苦。"
    ],
    "source": "《出曜經》"
  },
  {
    "id": 300,
    "lines": [
      "不以身語意，行作諸惡業。制此三處人，是名婆羅門。"
    ],
    "source": "《法句經》"
  },
  {
    "id": 301,
    "lines": [
      "至心精進，求道不止。會當剋果，何願不遂。"
    ],
    "source": "《禪關策進》"
  },
  {
    "id": 302,
    "lines": [
      "兀兀不修善，騰騰不造惡。寂寂斷見聞，蕩蕩心無著。"
    ],
    "source": "《六祖大師法寶壇經》"
  },
  {
    "id": 303,
    "lines": [
      "捐名稱譬，如日竭水。消眾善行，如火焚野。",
      "傷智慧明，猶花遇霜。穢壞禁戒，淨意之香。"
    ],
    "source": "《佛本行經》"
  },
  {
    "id": 304,
    "lines": [
      "大惡病中，戒為良藥。",
      "大恐怖中，戒為守護。",
      "死闇冥中，戒為明燈。",
      "於惡道中，戒為橋樑。",
      "死海水中，戒為大船。"
    ],
    "source": "《大智度論》"
  },
  {
    "id": 305,
    "lines": [
      "勿輕自所得，勿羨他所得。比丘羨他得，不入三昧地。"
    ],
    "source": "《法句經》"
  },
  {
    "id": 306,
    "lines": [
      "善現起請問來由，進道何須向外求。",
      "佛本是心心是佛，靈山盡在汝心頭。"
    ],
    "source": "《金剛經會解了義》"
  },
  {
    "id": 307,
    "lines": [
      "般若鋒兮難描𦘕，金剛焰裏豈安身。",
      "不覺昏沉親切處，回光一炤隔千層。"
    ],
    "source": "《般若心經際決》"
  },
  {
    "id": 308,
    "lines": [
      "博地凡夫初發心，尚擬趣向善逝果。",
      "汝已修行經多劫，不應退墮卻沉淪。"
    ],
    "source": "《般若心經幽贊崆峒記》"
  },
  {
    "id": 309,
    "lines": [
      "法身周遍莫他求，求則分明錯念頭。",
      "記得古人曾有語，騎牛不必更尋牛。"
    ],
    "source": "《法華經卓解》"
  },
  {
    "id": 310,
    "lines": [
      "人間陽壽真難得，一寸光陰一寸金。",
      "莫待老來方學道，孤墳盡是少年人。"
    ],
    "source": "《銷釋金剛經科儀會要註解》"
  },
  {
    "id": 311,
    "lines": [
      "一塵纔起翳虗空，碎抹三千數莫窮。",
      "野老不能收拾得，任教隨雨又隨風。"
    ],
    "source": "《金剛經註》"
  },
  {
    "id": 312,
    "lines": [
      "百歲光陰燭在風，誰人心與佛心同。",
      "修行速往西方去，足下蓮華步步生。"
    ],
    "source": "《銷釋金剛經科儀會要註解》"
  },
  {
    "id": 313,
    "lines": [
      "八十年來辨西東，如今不要白頭翁。",
      "非長非短非大小，還與諸人性相同。",
      "無來無去兼無住，了卻本來自性空。"
    ],
    "source": "《景德傳燈錄》"
  },
  {
    "id": 314,
    "lines": [
      "運水搬柴一妙神，自家不悟可憐人。",
      "一朝頓悟從今後，土塊泥團即法身。"
    ],
    "source": "《法華經卓解》"
  },
  {
    "id": 315,
    "lines": [
      "自古身貧道不貧，芒鞋竹杖脫離塵。",
      "苟非摩厲貞操守，逐境生情孰認真。"
    ],
    "source": "禪林寶訓拈頌"
  },
  {
    "id": 316,
    "lines": [
      "獅子教兒迷子訣，擬前跳躑早翻身。",
      "無端再敘當頭著，前箭猶輕後箭深。"
    ],
    "source": "《無門關》"
  },
  {
    "id": 317,
    "lines": [
      "人法皆空心自休，也無歡喜也無愁。",
      "風平浪靜雲歸去，月照寒江一色秋。"
    ],
    "source": "《般若心經註解》"
  },
  {
    "id": 318,
    "lines": [
      "威儀寂靜三斤麻，無影樹下法王家。",
      "空中聽得金烏呌，盡道西方路不差。"
    ],
    "source": "金剛經註解鐵鋑"
  },
  {
    "id": 319,
    "lines": [
      "依法出生正話頭，寸心剖出月中秋。",
      "不思善惡平懷處，不負平生海上流。"
    ],
    "source": "《金剛經會解了義》"
  },
  {
    "id": 320,
    "lines": [
      "承佛圓音悟性真，其如所獲但緣塵。",
      "能知指客咸無實，心法雙亡見本人。"
    ],
    "source": "《楞嚴經纂註》"
  },
  {
    "id": 321,
    "lines": [
      "歸元妙性本無殊，方便之門煞有餘。",
      "欲使初心容易入，須依聞性莫憑虗。"
    ],
    "source": "《楞嚴經纂註》"
  },
  {
    "id": 322,
    "lines": [
      "得樹攀枝未足奇，懸崖撒手丈夫兒。",
      "水寒夜冷魚難覔，留得空船載月歸。"
    ],
    "source": "《金剛經註》"
  },
  {
    "id": 323,
    "lines": [
      "如理實見本來真，只在當人一念心。",
      "四維上下無所管，大地山河盡是金。"
    ],
    "source": "《金剛經註解鐵鋑錎》"
  },
  {
    "id": 324,
    "lines": [
      "離相寂滅本來人，陰陽相合聖賢宗。",
      "打成一片方成道，那知身外脫微塵。"
    ],
    "source": "《金剛經註解鐵鋑錎》"
  },
  {
    "id": 325,
    "lines": [
      "比丘謹慎樂，放逸多憂愆。能免深海難，如象拔淤泥。"
    ],
    "source": "《出曜經》"
  },
  {
    "id": 326,
    "lines": [
      "善言不離口，善事不離手。善念不離心，善道不離身。"
    ],
    "source": "《法句經》"
  },
  {
    "id": 327,
    "lines": [
      "參禪何須山水地，滅卻心頭火自涼。"
    ],
    "source": "禪心 ／ 杜荀鶴"
  },
  {
    "id": 328,
    "lines": [
      "青青翠竹，盡是法身。鬱鬱黃花，無非般若。"
    ],
    "source": "法身般若 ／ 僧肇引經"
  },
  {
    "id": 329,
    "lines": [
      "竹影掃階塵不動，月穿潭底水無痕。"
    ],
    "source": "禪意偈 ／ 守安"
  },
  {
    "id": 330,
    "lines": [
      "千山同一月，萬戶盡皆春。",
      "千江有水千江月，萬裏無雲萬裏天。"
    ],
    "source": "禪月千江偈 ／ 雷庵正受"
  },
  {
    "id": 331,
    "lines": [
      "終日看山不厭山，買山終待老山間。",
      "山花落盡山常在，山水空流山自閒。"
    ],
    "source": "題山居偈 ／ 翠微無學"
  },
  {
    "id": 332,
    "lines": [
      "一花一世界，一葉一如來。"
    ],
    "source": "華嚴經義"
  },
  {
    "id": 333,
    "lines": [
      "不忘初心，方得始終。"
    ],
    "source": "《大方廣佛華嚴經》"
  },
  {
    "id": 334,
    "lines": [
      "我昔所造諸惡業，皆由無始貪瞋癡，",
      "從身語意之所生，一切我今皆懺悔。"
    ],
    "source": "《大方廣佛華嚴經》"
  },
  {
    "id": 335,
    "lines": [
      "狂心歇處便是菩提。"
    ],
    "source": "《大佛頂如來密因修證了義諸菩薩萬行首楞嚴經》"
  },
  {
    "id": 336,
    "lines": [
      "理則頓悟，乘悟併銷。事非頓除，因次第盡。"
    ],
    "source": "《大佛頂如來密因修證了義諸菩薩萬行首楞嚴經》"
  },
  {
    "id": 337,
    "lines": [
      "知見立知，即無明本。知見無見，斯即涅槃，無漏真淨。"
    ],
    "source": "《大佛頂如來密因修證了義諸菩薩萬行首楞嚴經》"
  },
  {
    "id": 338,
    "lines": [
      "歸元性無二，方便有多門。"
    ],
    "source": "楞嚴經六根互通偈"
  },
  {
    "id": 339,
    "lines": [
      "假使百千劫，所作業不亡。因緣會遇時，果報還自受。"
    ],
    "source": "《大寶積經》"
  },
  {
    "id": 340,
    "lines": [
      "勤修戒定慧，息滅貪瞋癡。"
    ],
    "source": "三學偈"
  },
  {
    "id": 341,
    "lines": [
      "但盡凡心，別無聖解。"
    ],
    "source": "《鎮州臨濟慧照禪師語錄》"
  },
  {
    "id": 342,
    "lines": [
      "萬法歸一，一歸何處？"
    ],
    "source": "趙州公案諗"
  },
  {
    "id": 343,
    "lines": [
      "夢裡明明有六趣，覺後空空無大千。"
    ],
    "source": "《永嘉證道歌》"
  },
  {
    "id": 344,
    "lines": [
      "是非以不辯為解脫，煩惱以忍辱為菩提，辦事以盡心為有功。"
    ],
    "source": "《百丈清規》"
  },
  {
    "id": 345,
    "lines": [
      "刀山劍樹為寶座，龍潭虎穴作禪牀。",
      "道人活計原如此，莫謂生涯似落湯。"
    ],
    "source": "警策偈 ／ 紫柏真可"
  },
  {
    "id": 346,
    "lines": [
      "白雲山頭雲欲立，白雲山下雲紛紛。",
      "持鉢歸來雲滿缽，洗鉢復去雲隨人。"
    ],
    "source": "雲居偈 ／ 虛堂智愚"
  },
  {
    "id": 347,
    "lines": [
      "靈源明皎潔，枝派暗流注。執事元是迷，契理亦非悟。"
    ],
    "source": "《參同契》 ／ 石頭希遷"
  },
  {
    "id": 348,
    "lines": [
      "竹密不妨流水過，山高豈礙白雲飛。"
    ],
    "source": "禪悟偈 ／ 善靜"
  },
  {
    "id": 349,
    "lines": [
      "心生則種種法生，心滅則種種法滅。"
    ],
    "source": "《大乘起信論》"
  },
  {
    "id": 350,
    "lines": [
      "千尺絲綸直下垂，一波才動萬波隨。",
      "夜靜水寒魚不食，滿船空載月明歸。"
    ],
    "source": "船子和尚偈 ／ 德誠"
  },
  {
    "id": 351,
    "lines": [
      "萬事無如退步休，本來無證亦無修。",
      "明窗高掛多留月，黃菊深栽盛得秋。"
    ],
    "source": "無心偈 ／ 懷深"
  },
  {
    "id": 352,
    "lines": [
      "一缽千家飯，孤身萬裏遊。青目睹人少，問路白雲頭。"
    ],
    "source": "行腳僧偈 ／ 布袋"
  },
  {
    "id": 353,
    "lines": [
      "萬象叢中獨露身，唯人自肯乃方親。",
      "昔時謬向途中覓，今日看來火裡冰。"
    ],
    "source": "悟道偈 ／ 長慶慧棱"
  },
  {
    "id": 354,
    "lines": [
      "比丘！當以自為洲，以自為依，以法為洲，以法為依，不以餘人為依。"
    ],
    "source": "《長阿含經》"
  },
  {
    "id": 355,
    "lines": [
      "有則俱有，無則俱無。一句合頭語，萬劫系驢橛。"
    ],
    "source": "《佛果圜悟禪師碧巖錄》"
  },
  {
    "id": 356,
    "lines": [
      "蕩蕩三十年，不曾少一物。自笑老禪門，開口便落草。"
    ],
    "source": "懶庵偈 ／ 懶庵鑑"
  },
  {
    "id": 357,
    "lines": [
      "終日喫飯，未曾咬著一粒米。終日行路，未曾踏著一片地。"
    ],
    "source": "禪意偈 ／ 長沙景岑"
  },
  {
    "id": 358,
    "lines": [
      "百尺竿頭不動人，雖然得入未為真。",
      "百尺竿頭須進步，十方世界現全身。"
    ],
    "source": "百尺竿頭偈 ／ 長沙景岑"
  },
  {
    "id": 359,
    "lines": [
      "蘆花兩岸雪，江水一天秋。"
    ],
    "source": "禪意偈 ／ 無門慧開"
  },
  {
    "id": 360,
    "lines": [
      "達摩西來一字無，全憑心意用工夫。",
      "若要會得其中意，但向靈山見老盧。"
    ],
    "source": "祖欽"
  },
  {
    "id": 361,
    "lines": [
      "塵勞迥脫事非常，緊把繩頭做一場。",
      "不是一番寒徹骨，爭得梅花撲鼻香。"
    ],
    "source": "黃檗希運"
  },
  {
    "id": 362,
    "lines": [
      "來時無跡去無蹤，去與來時事一同。",
      "何須更問浮生事？只此浮生是夢中。"
    ],
    "source": "鳥窠道林禪師"
  },
  {
    "id": 363,
    "lines": [
      "蝸牛角上爭何事，石火光中寄此生。",
      "隨貧隨富且隨喜，不開口笑是癡人。"
    ],
    "source": "對酒歌 ／ 白居易"
  },
  {
    "id": 364,
    "lines": [
      "桶底脫時大地闊，命根斷處碧潭清。",
      "好似一點紅爐雪，散作人間照夜燈。"
    ],
    "source": "大慧宗杲 ／《大慧普覺禪師語錄》"
  },
  {
    "id": 365,
    "lines": [
      "一兔橫身當古路，蒼鷹才見便生擒。",
      "後來獵犬無靈性，空向枯樁舊處尋。"
    ],
    "source": "承天宗禪師（韓大伯）"
  }
]